---
bg_image: back
date: '2020-07-23'
draft: false
image: testgeslaagdDeltares

lastmod: ''
publishdate: ''

subtitle: ''
title: Test geslaagd!
weight: 0

---

Afgelopen week heeft Dutch Wave Power een belangrijke stap gezet in het winnen van golfenergie. Na de eerste analyse kan met grote zekerheid worden gesteld dat het theoretisch model is gevalideerd. Kortom het model klopt met de werkelijkheid.

Om het model te valideren heeft Dutch Wave Power een prototype, getest in de Deltagoot van Deltares. De Deltagoot is het grootste golflaboratorium ter wereld: waar golven opgewekt kunnen worden die de echte omstandigheden op zee nabootsen. Kortom de ideale testlocatie.

Tijdens de test zijn 25 golfscenario’s losgelaten op het prototype met als eerste de regelmatige golven, omdat deze heel goed te simuleren zijn. Ook is de fysieke werking van het prototype dan goed te zien. Resultaat: grote glimlachen!

Daarna is het zeeprofiel JONSWAP losgelaten op het prototype. Ook hier werkte het prototype beter dan verwacht. Toch zagen we hier een paar verbeterpunten. En dat is precies waarvoor we deze test hebben gedaan: valideren en verbeterpunten in beeld krijgen.

Voor de test zijn er veel sensoren op het prototype geplaatst: accelerometers, gyros. Ook is er gemeten hoeveel energie er opgewekt is. Al deze gigabytes aan data en video’s zullen de komende weken geanalyseerd worden.

Op naar de volgende stap: de test op zee.